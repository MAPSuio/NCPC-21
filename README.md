# Nordisk mesterskap i programmering
Nok et nordisk mestarskap i programmering skal gå av stabelen, og denne gangen har vi gleden av å invitere til fysisk oppmøte! Selve konkurransen vil foregå digitalt, mens vi vil gi folk en mulighet til å ha det sosialt og hyggelig før, underveis, og etter konkurransen :)


### Når?
Lørdag 9. oktober 2021, fra 10:00 til 17:00.


### Hvor?
Datarom Assembler, 3. etg i Ole Johan Dahls hus, Gaustadalléen 23b.

<br>

### Hva er det egentlig som skjer?
Nordic Collegiate Programming Contest (NCPC) arrangerer [nordisk mesterskapet i programmering](https://nordic.icpc.io/). Dette er konkurransen for deg som enten liker å løse oppgaver med programmering! Kanskje du har besøkt nettsider som [Codewars](https://www.codewars.com/) og [Kattis](https://open.kattis.com/), og fått sansen for den typen mestringsfølelse? Kanskje du var på [Prog & påfyll](https://www.facebook.com/events/404177087717380), og ikke fikk nok? Da er dette en perfekt mulighet til å _virkelig_ vise hva du er god for!


### Du nevnte Kattis.. jeg har hørt om Kattis!
Bra! NCPC bruker nemlig dommersystemet til [Kattis](https://open.kattis.com/problems/carrots), og derfor vil oppgavetekstene, samt input/output-eksemplene være svært like som på Kattis. Hvis du ikke har noe kjennskap til Kattis, vil vi på det varmeste anbefale deg å sjekke det ut før du møter opp på lørdag :)


### Får vinneren bonger på Escape?
Det beste studentlaget fra UiO får muligheten til å dra til NWERC i Reykjavik. Derfra er det også mulig å kvalifisere seg til VM i programmering!!

De som synes at bonger er en bedre premie, kan glede seg til neste Prog & påfyll ;)

<br>

### Hvorfor skal jeg orke å dra til IFI på en lørdag, når det uansett er digitalt?
Vi har søkt om støtte til pizza! Selv om det ofte er god nok grunn alene, har vi også forespurt litt premiering til de som møter opp. Flere av oss i MAPS vil stille opp og (prøve å) bidra til at alle har det hyggelig, og at alle får til å komme i gang.


### Kan jeg ta med noen venner?
Selvsagt! Man kan registrere lag opp til 3 personer.


### Jeg har hørt nok! Hvor kan jeg registrere meg??
[Her](https://icpc.global/regionals/finder/Nordic-2021)!!
Fristen for å registrere seg er 6. oktober 23:59! Dette er kanskje årets viktigste oblig.

<br>

### Interessert i å vite mer?
- [Generell informasjon](http://nordic.icpc.io/ncpc2021/).
- [Slik gikk det i Bergen i 2018](https://www.uib.no/ii/121135/glade-bergensstudenter-m%C3%B8tte-tallsterke-opp-p%C3%A5-ncpc).
